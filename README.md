# Redis

Redis (REmote DIctionary Server) — це сховище даних з відкритим кодом (ліцензія BSD), яке зберігає дані у вигляді "ключ-значення" (key-value). Redis зберігає всі дані в пам'яті, що дозволяє зробити доступ до даних максимально швидким в порівнянні з іншими базами даних. Завдяки цьому Redis відомий своєю винятковою високою продуктивністю навіть серед інших key-value сховищ. Написано на ANSI C. 

У число можливостей Redis входить підтримка різноманітних структур даних, забезпечення високої доступності, робота з геопросторовими даними, створення скриптів Lua, підтримка транзакцій, постійне зберігання даних на диску і підтримка кластерів. 

Мови програмування, що мають бібліотеки для роботи з Redis: С, C++, C#, Clojure, Лисп, Erlang, Java, JavaScript, Haskell, Lua, Perl, PHP, Python, Ruby, Scala, Go, Tcl, Rust, Swift, Nim. 

## Типи даних

Key – це завжди рядок, а як value можна використовувати будь-який з наступних типів даних.

•	Рядки (string) – текстові або двійкові дані розміром до 512 МБ.

•	Списки (list) – колекції рядків, впорядковані в порядку додавання.

•	Множини (set) – невпорядковані колекції рядків з можливістю перетину, об'єднання і порівняння з іншими типами множин.

•	Впорядковані множини (sorted set) – множини, елементи яких впорядковані за особливим параметром "score".

•	Хеш-таблиці (hash) – структури даних для зберігання пар ключ-значення.

